<fieldset>
  <legend>Guida rapida</legend>

<ol>
  <li>Create una directory sul vostro PC.</li>

  <li>Copiate qualche foto in questa directory e ridimensionatele per la visualizzazione sul web. <em>Attenzione</em>: il nome delle directory e dei files deve essere solamente formato da lettere, cifre e/o i simboli "-", "_" o ".". Nessuno spazio o caratteri accentati.</li>

  <li>Con un client FTP, caricate la directory nella directory "galleries" della vostra galleria Piwigo.</li>

  <li>Connettetevi alla vostra galleria Piwigo e andate in <span class="pwgScreen">Amministrazione &raquo; Immagini &raquo; Miniature</span> per creare le miniature mancanti.</li>

  <li>Andate in <span class="pwgScreen">Amministrazione</span> e cliccate sul grosso pulsante Sincronizzazione.</li>
</ol>

<p>Bene! Avete appena creato la prima categoria della vostra galleria.</p>

</fieldset>

<fieldset>
  <legend>Organizzazione delle directory e dei files</legend>

<ul>

  <li>

    <p>Nella directory "galleries" si trovano le categorie di Piwigo. Qui di seguito potete vedere lo schema ad albero di una piccola galleria (ma che usa moltissime funzionalità) : </p>
  
<pre>
.
|-- admin
|-- doc
|-- galleries
|   |-- categoria-1
|   |   |-- categoria-1.1
|   |   |   |-- categoria-1.1.1
|   |   |   |   |-- categoria-1.1.1.1
|   |   |   |   |   |-- pwg_high
|   |   |   |   |   |   +-- matrimonio.jpg
|   |   |   |   |   |-- thumbnail
|   |   |   |   |   |   +-- TN-matrimonio.jpg
|   |   |   |   |   +-- matrimonio.jpg
|   |   |   |   +-- categoria-1.1.1.2
|   |   |   +-- categoria-1.1.2
|   |   |-- categoria-1.2
|   |   |   |-- pookie.jpg
|   |   |   +-- thumbnail
|   |   |       +-- TN-pookie.jpg
|   |   +-- categoria-1.3
|   +-- categoria-2
|       |-- porcello.gif
|       |-- pwg_representative
|       |   +-- video.jpg
|       |-- thumbnail
|       |   +-- TN-porcello.jpg
|       +-- video.avi
|-- include
|-- install
|-- language
|-- template
+-- tool</pre>

  </li>
  
  <li>Ad eccezzione di "thumbnail", "pwg_high" o "pwg_representative" (vedi spiegazioni qui sotto), ogni directory inserita in "galleries" genera una categoria. Il numero di livelli (profondità) non è limitato.</li>

  <li>Un elemento è invece rappresentato da un file. Un file può essere un elemento di Piwigo se la sua estensione è presente tra le possibilità previste nel parametro di configuarzione <code>file_ext</code> (vedi
file <span class="filename">include/config.inc.php</span>). Un file è considerato come un immagine
se la sua estensione è presente tra quelle previste nel parametro di configurazione
<code>picture_ext</code>.</li>

  <li>Ad ogni elemento di tipo immagine deve essere associato una miniatura
(vedi la sezione più in basso riguardante le miniature).</li>

  <li>Gli elementi di tipo immagine possono avere un'immagine associata
in alta risoluzione. Come per il file <span class="filename">matrimonio.jpg</span>
nell'esempio proposto. Nessun prefisso è necessario prima del nome del
file.</li>

  <li>Gli elementi che non sono delle immagini (video, suoni, file di testo o
quant'altro) sono generalmente rappresentati con un'icona corrispondente
all'estensione del file. In modo opzionale, è possibile associare una miniatura
ed un file rappresentativo (come per il file <span 
class="filename">video.avi</span> nell'esempio proposto).</li>

  <li><em>Attenzione</em>: il nome di una directory o di un file deve essere
composto da lettere, numeri o simboli come "-", "_" o ".". Nessun spazio
ne caratteri accentati.</li>

  <li><em>Suggerimento</em>: una categoria può contenere elementi e sub-categorie assieme. Tuttavia, è fortemente raccomandato per ciascuna categoria scegliere se inserire elementi o sub-categorie.</li>

  <li>Una volta che i file, le miniature e i file rappresentativi sono
correttamente inseriti nelle directory, andare alla pagina <span
class="pwgScreen">Amministrazione &raquo; Generale &raquo; Sincronizzare</span>.</li>

</ul>

</fieldset>

<fieldset>
  <legend>Miniature</legend>

<ul>
  
  <li>Come detto prima, ogni elemento di tipo immagine deve essere associato
ad una miniatura.</li>

  <li>Le miniature si trovano nella sottodirectory "thumbnail" di ogni
directory che rappresenta una categoria. La miniatura è un file di tipo
immagine (stesso nome del file) con un prefisso che può essere
personalizzato dal parametro di configurazione <code>prefix_thumbnail</code>
(vedi <span class="filename">include/config.inc.php</span>).</li>

  <li>Non è necessario che la miniatura abbia la stessa estensione
dell'immagine che rappresenta (per esempio, un'immagine ".JPG" può avere
come miniatura un'immagine ".GIF").</li>

  <li>È altamente consigliato utilizzare un software esterno per la
creazione delle miniature.</li>

  <li>È anche possibile utilizzare la creazione delle miniature integrata a
Piwigo, ma ciò non è raccomandato in quanto la qualità delle miniature
può essere scadente ed il processo potrebbe utilizzare troppe risorse del
server (e che potrebbe essere un serio problema su un server condiviso).</li>

  <li>Se si sceglie di utilizzare il webserver per generare le miniature, è necessario consentire l'accesso in scrittura su tutte le directory categoria.</li>

</ul>

</fieldset>
