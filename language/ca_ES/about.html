 <p>Aquesta galeria fotogràfica es basa amb el programari Piwigo.</p>

<p>Piwigo és una aplicació web de gestió d'àlbums de fotos. Està escrita en llenguatge PHP i accedeix a bases de dades MySQL.</p>

<p>Originàriament fou escrita pel seu creador, Pierrick Le Gall, com a projecte personal durant la tardor de 2001 amb el nom de PhpWebGallery. A la primavera de l'any 2002, es va publicar sota la llicència GPL, i va nàixer tota una comunitat en torn al projecte i, d'avui ençà, sumen ja més de 10 anys.</p>

<p> El 15 de febrer de 2009  el nom del projecte original PhpWebGallery, va evolucionar al nom actual de Piwigo. Es va optar per un nom més curt, d'una paraula, sense referències a llenguatges de programació i, a més, conservant l'acrònim PWG del seu nom original. També es va renovar intensament el lloc web  amb l'objectiu d'oferir un espai més agradable, còmode, i amb un gran nombre d'eines a disposició de la comunitat per establir una base evolutiva sòlida i permanent.</p>

<p>Actualment, el projecte està impulsat per una comunitat plenament activa d'usuaris i desenvolupadors que prospera constantment. A dia d'avui (2012), consta d'un equip format per 20 membres i 50 traductors i llocs web disponibles en 10 idiomes. Disposa d'un gran nombre d'extensions que n'estenen àmpliament les seves funcionalitats. Permeten incorporar nous complements, temes, eines, idiomes i modificacions que fan que sigui fàcilment personalitzable. I el millor de tot és que Piwigo és un programari madur, estable, lliure i totalment gratuït.</p>

<p id="linkToPiwigo"><a href="http://es.piwigo.org/">Visiteu el web de Piwigo</a></p>
<p id="linkToPiwigo"><a href="http://es.piwigo.org/basics/contribute">Animi's a col·laborar amb el projecte Piwigo</a></p>
